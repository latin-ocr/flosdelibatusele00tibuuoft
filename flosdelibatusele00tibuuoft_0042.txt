30

obsecro, haec legens: „odi natalem istum qui (mihi) agendus
erit sine Cerintho” semet ipsum cogere poterit ut de Cer-iuthi
cogitet die natali? Hoc posse‘videntur viri docti, quos novicius
iste exagitat morbus, quam ἱτοιλοφσβίαν appellare lubet: dum-
modo ne a miseris illis Italis quidquam accipiant, quidvis per—
peti et quidvis credere sunt parati. Atqui versus cuiusdam, de
quo paulo post erit agendus, lectio quaedam Italorum exstat
quae si recipitur luce clarius apparet hic quoque de Sulpiciae
agi die nata1i; ergo id ne fiat, hic res eo est detorquenda ut
(Priami dies natalis significetur. Quasi vero quisquam si quem
audit querentem: „mihi dies natalis erit peragendus sine uxore,⁷'
putare possit eum non de sno sed de uxoris loqui die natali! Mox
rei quam hic defendo non minus certum indicabo argumentum.
Omnino tristis ea res puellae videtum sic enim rogat:
Dulcius urbe quid est? an villa sit apta puellae
Atque Arretino frigidus amnis agro.
In pentametro equidem semper suspicor Sulpiciam scripsisse
Arretini ‚.. (affl-2¹. Quare enim hic ablativum posuerit a certo
usu' sine ullo versiculi sui emolumento, immo cum gravissimo
damno, recedens?
Quis ille sit qui sibi illud paret periculum et quo id faciat
consilio ipsa nos docet lepidissimo qui sequitur versiculo:
Iam, nimium Messala mei studiose, quiescas.
Quam vim illud studiose hic habeat egregie nos docet Tibulli
distichon quod modo ita emendatum protulimus:
Praecipiat natae mater studiosa quid optet:

Illa aliud tacita, iam sua, mente rogat.
Quemadmodum illic mater, sic hic Messalla inepte studiosus in-
ducitur, qui de muliere matura iam sit sollicitus eamque suo
die natali rus abducere velit ne illum cum amatore suo laetius
peragat quam gentium Sulpiciae Valeriaeque ferat gravitas.

Lepidissimum hunc hexametrum pentameter excipit, qui nunc
misere corruptus circumfertur. Sed minime de eo desperandum
videtur. „Optimi” enim codices haec habent:

Neu tempestivae saepe propinque viae.
Quae quoniam plane sunt sensu cassa videamus ecquid Itali
nobis possint prodesse. Hi autem pro neu dant non, quod certe.
nos docet, si id docendi etiam sumus, praeclare Robcrtum Un-

