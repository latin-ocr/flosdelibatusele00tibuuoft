PRAEFATIO.

Cum meam qualemcunque de Tibullo poeta disputationem,
Mnemosynae inserendam, parassem, spes nata mihi est posse
inde, si adficerentur ipsi versus ad quos pertinet illa, quique
cam aliquo modo illustrant, libellum effici fortasse ne ipsis qui-
dem philologis plane contemnendum, sed illis certe gratum qui
literis latinis oblectari cupiant. Atque horum nobis hac aetate
praesertim rationem esse habendam mihi persuasissimum est.
Non, hercle, is ego sum qui quamvis accuratas severasque de
intricatissimis quaestionibus despiciam commentationes, sed omni
illas carere fructu opinor, nisi ad ipsos scriptores poetasque an-
tiquos viam muniant brevem iucundamque. Florere studia nostra
non possunt si ipsae, quarum causa suscipiuntur illa, intermor-
tuae sunt literae. Sua semper Baehrensiis, Cartaltiis, Iacobyis
laus stabit gloriaque, sed fortasse non minus bene nunc de
Tibullo merebitur, si quis effecerit ut denuo legatur ab iis qui
eum per multos iam annos in scriniis servant absconditum.
Vita nobis et communi luce opus est ne ipsa nostra emoriatur
doctrina!

