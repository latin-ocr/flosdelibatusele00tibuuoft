34

Sit tibi cura togae potior pressumque quasillo
Scortum quam Servi filia Sulpicia.

Hic equidem nullam video causam quidni Sulpicii legamus:
probe ipsa intelligere potuit quanto illud esset aptius venustius-
que. Sed multo gravius in hisce versiculis remanere debebit vi-
tium quod ego tollere nec possum nec volo: ipsa enim sic
scripsit Sulpicia pressum quasillo scortum, quod admodum est
ridiculum. Quasilli enim quae fuerit forma neque novi neque
‹:u1·o,· scire satis est lanae continendae fuisse destinatum; manu
ergo tenebatur, quemadmodum est in versu Propertii, ubi ex
palmari Burmanni emendatione hoc de se narrat Hercules:

Et manibus duris apta quasilla tuli
ut satis sit absurdum sibi fingere mulierem quasillum humeris
vel capite portantem. Neque, ut opinor, sibi finxit Sulpicia, sed
quemadmodum apud Ovidium legitur:

Cantantis pariter pariter data pensa trahentis

Fallitur ancillae decipiturque labor
ita illa hic depenso cogitaxritqravz’, ut est apud eundem Propertium:

Et graviora rependit iniquis pensa quasillis
volebatque durum ιφναυεηπμιε ancillae significare laborem, sed eum
ita significavit ut legentibus non posset non movere risum.

Sed solatur se eo solatio quo uti solent mulieres de amato-
ribus perfidis poenam sumere cupientes. Ultimum enim distichon
sic in „optimis” legitur codicibus:

Solliciti sunt pro nobis quibus illa dolori est
Ne credam ignoto maxima causa toro.
Hic importunum istud credam certa emendatione cedam sanavit
Statius. Restat dolori est quod nullam admittit interpretationem.
Sed recepta lenissima Rigleri coniectura dolori totum persanatur
distichon. Hoc enim vult Sulpicia: „solliciti sunt pro nobis ne
ignoto cedam toro ii quibus illa est maxima doloris causa'' ut
pronomine illa Oerinthi significetur perfidia. Hic quoque prae
iracundia sibi ipsa imperare nescit Sulpicia; non loquitur sed
balbutit. At quid sibi velit minime est obscurum; tritum istud
et pervulgatum Cerintho minatur
Mene ergo haud vis habere?
Benest: et sunt alii
quemadmodum me puero ancillae nostrae cantare solebant.

