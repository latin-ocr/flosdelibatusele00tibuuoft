10

21 Hanc vos, Pierides, festis cantate Kalendis,
Et testudinea Phoebe superbe lyra.
Hoc sollemne sacrum multos baec sumet 111 annos:
Dignior est vestro nulla puella choro.
vs. 23 haee sumet edidit. Baehrensius, sed sensit utique coniunc-
tivo 'opus esse, nam coniecit haee visat, quod nemo, ut opinor,
probabit. Quanto rectius codicis Guelferbytani manus secunda
sumat praebet! Sed ne hoc quidem Tibullus scribere potuit;
11011 0111111 tolerandum videtur istud „hoc sacrum haec sumat'’.
Intellexit hoc, ut opinor, Scaliger qui consummet legi iubet. Sed
huic verbo nullus hic locus est; requiritur verbum quod, ut ita
dicam, nullum proprium habeat- colorem, sed rem quam simpli-
cissime significet. Praestantissima ergo est lectio quam „Itali”
non excogitasse sed servasse videntur: celebretur. Vide quam
egregie nunc egregiae elegiae decurrat clausula:
Hane vos, Pierides, festis cantate Kalendis,
Et testudinea, Phoebe superbe, lyra.
Hoc sollemne sacrum multos celebretur in annos:
Dignior est vestro nulla puella choro.
Nonne suavissime, et ad sensum aptissime, pronomina variantur,

interiecto verbo in passivo?

Et quale futurum totum hoc corpusculum eroticum promittit
praefatio, quam iam percucurrimus, talem se praebet, uberius
promissis etiam, statim quae prima sequitur elegiola: venustis-
sima est facetissimaque. Hic autem 11011 Sulpiciam poeta laudat
sed ipsam loquentem inducit: anxia est sollicitaque, nam vena-
tum profectus est Corinthus. Iam primi quatuor versus rem
nos docent quam mox in usum nostrum possimus convertere.
Certe tam lepidi sunt ut me quin exscribam non possim continere:

Parce meo iuveni, seu quis bona pascua campi
Seu colis umbrosi devia montis aper,

Nec tibi sit duros acuisse in praelia dentes:
Incolumem custos hunc mihi servet Amor.

Parce meo iuveni: nonne et e tribus hisce vocabulis et e toto
huius loci colore, qui materculam deceat dilecto timentem filiolo,
»laturam agnoscis virginem de adolescentulo, vixdum pueritiam
egresso, sollicitam? Sequuntur haec:

