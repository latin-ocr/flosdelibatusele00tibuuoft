21

mus quid pro quod, a codicis Guelferbytani secunda manu „in—
terpolatrice'' optet pro optat, aptissimam e tenebris in lucem
reduxerimus hanc protasin:
Praecipiat natae mater studiosa quid optet

in qua unum etiam restat vocabulum de quo pauca dicamus:
studiosa. Leniter hoc epitheto ridetur bona mator: is enim locis
qualis hic est studiosus dicitur, qui intempestiva cura diligentia-
que se eorum immiscet negotiis, qui ipsi probe norunt quid sibi
sit agendum, quibus nullis opus iam est tutoribus magistrisque.
Paulo post hac observatione utemur ad versum quendam cor-
ruptum sanandum, nunc nobis iam elucet egregie cum illo
studiosa coniunctivum concessivum praecipiad iungi.

Habemus protasin

Praecipiat natae mat-er studiosa quid optet.
In apodosi
Illa aliud tacita mente rogat
parvam reliquimus lacunam, quae quomodo sit supplenda iam
videamus. Ad sensum nihil deest, addi tantummodo aliquid
potest quod eum exornet, illustret, corroboret. Nihil horum est
in Baehrensii coniectura icem ίῑιιι. Immo vero sensu cassum illud
est, aut certe plane supervacuum. An iterum sumus docendi
Sulpiciam uni Iunoni Natali eiusque sacrificio mentem habere
deditam? Quod ne verum quidem est: quamvis enim magni
faciat deam illam, pluris ei, ut opinor, Cerinthus suus est, et
in ipsa re divina facienda de suo amore potissimum cogitat.
Et si verum esset, cur hic illud commemoraretur? Eane causa
est cur aliud filia roget quam mater? Et causam hic esse affe-
rendam cur suo „iure a mat-re filia dissentiat quis non videt?
Utinam hic istud mutandi studium repressisset Baebi-ensius,
nam quod codicum consensus praebet ipsum illud est quod solum
iam cum sententiae emolumento possit addi: iam sua.
Praecipiat natae mater studiosa quid optet,
Illa aliud tacita, iam sua, mente rogat.

Quidquamne poterat excogitari quod salsius esset iocosiusque,
ipsique rei de qua agitur accommodatius? Adest sacrificio etiam
mater sedula, et, quemadmodum fieri solet, filiae praeit verba
anus, talium rerum, ut ipsa putat, peritissima-3 non intelligit
quam intempestivum istud sit studium3 non, hercle, ei res est

