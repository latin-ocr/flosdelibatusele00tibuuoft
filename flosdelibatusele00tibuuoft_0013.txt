DE TIBULLO POETA.

Qui nuper docta sane et copiosa disputatione demonstravit
Tibullum iniuria semper visum esse amorum cantorem praestan-
tissimum, F. Iacobyus professor Kieloniensis, is cum omnino
fundamentis a se iactis — et sunt ea solidissima vastissimaque —-
satis confidere videatur, semel, nisi me legentem fefellit opinio,
haud leviter dubitare incipit, ideoque rem, unde dubitatio illa
nascitur, obiter tantummodo attingit et quam primum ad alia
omnia transit. Sed tota illa disputatio qualis sit primum viden-
dum. Legitur in Musei Rhenani vol. 64 et 65, impletque
paginas 86, et novimus paginas illas constipatis literis: si eas
ad mensuram editionis alicuius pervulgatae referimus, dici potest
vir clarissimus de singulis poetae versibus plus quaternarum
paginarum conscripsisse commentarium. En eximiam doctrinam
summaque dignam admiratione! Sed quis non sponte intelligit
quantae molis fuerit de suo laudis fastigio poetam depellere
quem tot saecula amassent maximique fecissent, et ad abiectis-
simam illam detrudere hominum nationem, qui de ea re quam
neque norint neque senserint unquam e variis atque undique
collectis laciniis canoras conflent nugas? Et quid de Tibullo
nos iudicemus, si verum est quod docet Iacobyus eum modo
Horatium, modo Propertium imitatum, carmen scribere coepisse
de vitae rusticae felicitate, sed in medio labore illo subito in-
tellexisse, cum ex distichis illud esset compositum, utique ali-
quid esse inserendum de amore, ut iusta nasceretur elegia,

1

