4

indoles, Dicebam me impugnare nolle editam illam firmissimeque
munitam stupendae doctrinae arcem quam Iacobyus exstruxit,
neque contra eins copias undique ferratas misellam Tibulli
elegiam primam defendere ausim. Neque enim quid sibi ea
componenda poeta voluisset unquam bene intellexi, neque nunc
intelligo. Sed iusto iniquius propter unam elegiam de toto
poetae opere Iacobyum statuisse mihi pro certo constat. Ego,
si mihi demonstrandum est, quid inter Romanos intersit elegi-
11005, hisce uti soleo formulis: Ovidius per totam vitam lascivus
fuit adolescentulus, (1111 „quae bene cederent nesciret 1·elinquere'’ ¹);
et nimis bene ei cedebant omnia; ergo, ne tristissimas quidem
res tractans serius esse potest sed ludibrio habet et semet ipsum
et argumentum suum et vel maxime legentes. Propertius quod
semel arripuit argumentum ei totum se dedit ardentissimoque
id amplexatur amore; ut est fervido vehementique ingenio ita
quaecunque ei in mentem veniunt imagines atque ornamenta
poetica — et est eorum ingens numerus — profundit, non
omnem quidem negligens ordinem sed ita tamen ut intelligere
eum is tantummodo possit qui se in eius insinuaverit familia-
ritatem . . .. ergoque eum habeat in deliciis. At Tibullus som-
niantis instar ab alia specie et cogitatione ad aliam delabitur,
cognatam quidem priori sed tamen leviter ab ea discrepantem,
donec tandem eo rem deduxerit ut non minus quam (1111 car-
men eius legit unde illud fecerit initium oblitus esse videatur.
Vides meum de Tibullo iudicium mire cum Baehrensiano illo
concinere. Quod ne de nihilo fictum videatur unam eius hic
percurram elegiam ; qua si ut totam poetae indolem in clara
ponam luce mihi contigerit, aequior mihi fuisse videbor index
quam qui una elegia usus eum turpi condemnavit iudicio.
Sumam libri primi tertiam, quae mihi semper visa est ceteris
omnibus praestare.

Cohorti praetoriae adscriptum se et cum Messalla ad bellum
profectum poeta, in insula Corcyra, ubi in morbum sit impli-
citus, relictum conqueritur. De morbo illo lamentatur, qui quin
sibi sit futurus funestus non dubitat; Isidem invocat quam sua
Delia semper tam pie coluerit 3 „at ego’' ait „a patriis potius

 

1) Seu. Rh. lx, 5.

