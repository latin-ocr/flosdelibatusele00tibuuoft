5

diis opem petam: o quam felices erant antiqui homines Saturno
regnante, tum nulla navis mare sulcabat; at nunc mihi in re-
mota insula est moriendum,· - iam paratum poeta habet titu-
lum suum sepulcralem —3 una res me solatur quod mihi,
fideli Amoris cultori, in campis Elysiis certum est paratum
domicilium3 est et scelerata quaedam sedes apud inferos: eo
deveniunt quicunque Amorem laeserunt ; ergo, Delia, etiam at-
que etiam te moneo casta maneas fidelisque”. Iuvat ultimos elegiae
exscribere verSUS, ne referendum mihi eorum sit argumentum,
quod nemo mortalium suis invertere possit verbis quin turpiter
corrumpat:
At tu casta precor maneas, sanctique pudoris
Assideat custos sedula semper anus.
Haec tibi fabellas referat positaque lucerna
Deducat plena stamina longa colu,
At circa gravibus pensis affixa puella
Paulatim somno fessa remittat opus.
Tum veniam subito, nec quisquam nuntiet ante,
Sed videar caelo missus adesse tibi:
Tunc mihi, qualis eris, longos turbata capillos,
Obvia nudato, Delia, curre pede.
Hoc precor, hunc illum nobis Aurora nitentem
Luciferum roseis candida portet equis.
Atque ex animi sententia tecum hoc, Albi, precamur, candidum
pectus! Nam amamus te et ingenium tuum admiramur‚· verum,
heus tu, morbus iste quorsum abiit, quorsum Phaeacum insula,
quorsum tu ipse Messallae comes? In nubium, ut opinor, rem-
publicam avium cantu personantem amoenissimo.
Baehrensianae editionis exemplari, quo uti soleo, elegiarum
Tibulli omnium praemisi brevem conspectum quem ad usum
meum composui; quem cum conscripsissem totius rei hanc quo-
dammodo summam feci:
Quae nova sint vere fers, Albi, pauca, sed illa
Lumine quam claro quam proprioque nitent!
Tam lepideque tuas calles adiungere gemmas
Antiquae gazae, fiat ut omne novum.
Non, hercle, ego negaverim saepe admodum esse difficile poetam
nostrum per inflexas suas tortuosasque comitari semitas, ut

