42

foedus est?'’ Satis ergo obscure poeta loquitur. Suspicor illud
primum natum e compendio q‘sn (quoniam). Certe aptissimum foret
Hoc quoniam iuncta est foedere nostra Venus
i. e. quandoquidem hoc foedere semel amor noster est consum-
matus, nulla tibi unquam existet paelex cuius causa frangam
illud. Etenim:
Tu mihi sola places, nec iam te praeter in urbe
Formosa est oculis ulla puella meis.
Hic ἀπροσδόκητον illud suum lepidissimum profert poeta:
Atque utinam possis uni mihi bella videri
Displiceas aliis: sic ego tutus ero.
Nil opus invidia est, procul absit gloria vulgi:
Qui sapit in tacito gaudeat ille sinu.
Hic ego possis a„deterioribus” sumpsi, „meliorum” posses quibus
argumentis nuuc docti defendant editores scire nolim. Heynius
recte possis edidit.
Neque mirum hic prodire ruris et solitudinis amatorem illum
verum sincerumque Tibullum quem novimus:
Sic ego secretis possum bene vivere silvis,
Qua nulla humano sit via trita pede.
Tu mihi curarum requies, tu nocte vel atra
Lumen et in solis tu mihi turba locis,
In quibus versibus vel unum illud in solis tu milti turba loeis
summum prodit artificem.
Neque minus Tibullum nostrum agnoscimus ‘in iis quae se-
quuntur:
Nunc licet e caelo mittatur amica Tibullo,
Mittetur frustra deficietque Venus.
Fere eadem enim nos legere meminimus in maiorum elegiarum
una. Quem locum velim norunt omnes, sed, vere dicam, huiusce
verecundia magis mihi placet quam illius nimia audacia.
Additque, quod 111 tali argumento tritum satis et obsoletum,
iusiurandum:
Haec tibi sancta tuae Iunonis numina iuro,
Quae sola ante alios est mihi magna deos
sed ipsum illud tritum et obsoletum 01 subiicit unam ex illis,
quas dixi, gemmis, quae si quid unquam in art-e poetica ex-
stitit novi, hic certe illud peperit:

