6

mirandum non sit identidem viros doctos ad omne transpositio-
num confugisse genus. Minus etiam negare ausim saepe nos ad
desperationem adigi doctrina illa antiquaria qua legentes obruit
poeta; istam vero Phoebi laudationem (II, 5) qui enucleaverit
„virum putabo’', qui ullo modo laudare voluerit „hominem non
putabo''. Sed multo lubentius declaro Tibullum legenti mihi
verum poetam stare ante oculos, qui multis egregiisque virtu-
tibus vitia compenset in carminum dispositione praesertim con-
spicua. Gemmas vero illas, quas dicebam, quo magis agnoscamus,
unam etiam percurram elegiam, libri II sextam, quae illarum
continet splendidissimam.

„Malbrouck s'en va-t-en guerre'’. Immo vero: „castra Macer
sequitur. Sed huc quoque eum Amor comitabitur3 aut si mi·
litibus Amor parcit, ego quoque do nomen militiae. Nam et
ego fortis sum, sed me clausae puellae fores frangunt debi-
litantque. O quam miser ego sum; mori vellem nisi Spes me
sustentaret — sequitur illius deae praestantissima laudatio sex
versus implens -- illa mihi promittit Nemesim mihi lenem
fore facilemque. Parce mihi, NemesiS, hoc¹ te obsecro per dul-
cissimae sororculae memoriam .. . .'' 'Hic inseritur immortale
illud episodium de puellula illa saeva morte rapta, quod totum
exscribam ne quidquam praeclari artificii pereat:

Parce, per immatura tuae precor ossa sororis:
Sic bene sub tenera parva quiescat humo.

Illa mihi sancta est, illius dona sepulcro
Et madefacta meis serta feram lacrimis;

Illius ad tumulum fugiam supplexque sedebo
Et mea cum muto fata querar cinere.

Non feret usque suum te propter flere clientem:
Illius ut verbis, sis mihi lenta veto,

Ne tibi neglecti mittant mala somnia Manes,
Maestaque sopitae stet soror ante torum,

Qualis ab excelsa praeceps delapsa fenestra
Venit ad infernos sanguinolenta lacus.

„Sed contineo me, ne tristis fiat mea N emisis, et tristem eam esse
nolo, non ita de me est merita; non enim ipsa me tam reddidit mi-
serum, ipsa insons est; malorum omnium sola lena causa est ς haec
me oppugnat, haec efficit ut anxius identidem memetipsum rogem

 

