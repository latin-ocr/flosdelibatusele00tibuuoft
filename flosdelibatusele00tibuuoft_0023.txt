11

5 Sed procul abducit venandi Delia cura:
Ο pereant silvae, deficiantque canes!
Quis furor est, quae mens, densos indagine colles
Claudentem teneras laedere velle manus?

Hic ego versu 5 semper suspicor non secl legendum esse
verum nam. Quod fortasse non necessarium, dummodo recordemur
post enuntiatum novativum semper sed vernacule ita esse ver-
tendum tamquam si nam legeretur. Tamen ad meam me con-
iecturam statim reducit initium loci quem poeta subiicit:

Sed tamen, ut tecum liceat, Cerinthe, vagari,
Ipsa ego per montes retia torta feram,
Ipsa ego velocis quaeram vestigia cervi
Et demam celeri ferrea vincla cani.

Eadem enim particula tam brevi spatio repetita maculam quan-
dam aspergit tantae venustati, levem quidem sed tamen maculam.

Additque haec quae quam maxime quam sibi tum sit grata
futura venatio significent:

Tunc mihi, tunc placeant silvae, si lux mea, tecum
Arguar ante ipsas concubuisse plagas.

Totum hoc ἀπροσδόκητον, haud nego, Ovidiani aliquid habet.
In mentem mihi certe hic noti illi versus veniunt, qui et ipsi
rem modo commemoratam quodammodo in contrarium vertunt:

Quoque loco tecum fuerim quotiesque, Cupassi,
Narrabo dominae quotque quibusque locis.
Sed tamen in illo quoque adhibendo flosculo quanto verecundior
Tibullus, quantoque sincerior! Et quam egregie Sulpicia hoc
utitur artificio ut sui erga fidelem virginem officii admoneat
puerum, iam levem fortasse:
Tunc veniat licet ad casses, illaesus abibit,
Ne Veneris cupidae gaudia turbet, aper.
Nunc sine me sit nulla Venus, sed lege Dianae,
Oaste puer, casta retia tange manu;
Et quaecunque meo furtim subrepit amori,
Incidat in saevas diripienda feras.

Habent haec quoque colorem Ovidianum3 sed Ovidius hic
quantopere indulsisset ingenio suo (cogita modo de Cephalo et
Procride in Metamorphosesin), quantoque ipsa brevitate disertior

Tibullus ἔ

