14

Haud, ut opinor, magnum capiet respublica nostra detrimentum
etiamsi iusto saepius erimus obsecuti talibus viris, quorum
praeclara interdum enituit opera! Sed de ipsis versibus videamus.
Haud dissimilis hic nobis Cerinthus depingitur Protesilai Ovi-
diani, de quo sua Laodamia haec exclamat:

Bella gerant alii, Protesilaus amat.

Hic, si fieri potest, festivior etiam Ovidius quam Tibullus,
Certe admodum utilis hic locus est ad demonstrandum etiam
in simillimis adhibendis ornamentis quantopere hi poetae inter
se discrepent. Quod ideo toties moneo quia semper metuo ne
quaudo Baehrensiana illa suspicio, de qua supra dixi, renascatur.
Sed multo maius hoc videtur periculum ne aliquando aliquis
nobis obtrudatur imitator Ovidii, qui hasce elegiolas confinxerit.
Nobis iam constat harum poetam Ovidio parem et tamen ab
eo admodum diversum fuisse. Sed nusquam clarius quam hic
apparet quanto ille artificio sibi transitum ad nova argumenta
parare soleat. Velut hic aptissime Cerinthi metu utitur ad Sul-
piciae fidem confirmandam. Fidelem enim futuram certa spes
est eam quae de se haec affirmari legat:

At nunc tota tua est, te solum candida secum
Cogitat et frustra credula turba sedet.
Frustra credula turba sedet. Nihil unquam legi festivius: adsidet
Sulpiciae foribus amatorum turba, sed frustra credunt miseri
unquam sibi apertum iri ianuam!

Iam exhausit materiem suam praeclarus poeta, clauditque

carmen nova Apollinis invocatione:
Phoebe, fave; laus mayna tibi tribuetur in uno
Corpore servato restituisse duos.
Haec quoque Ovidianum habent colorem, sed subito novi aliquid
noster adiicit quod peculiare toti praebeat carmini decus:
Iam celeber, iam laetus eris, cum debita reddet
Certatim sanctis laetus uterque focis.
Tum te felicem dicet pia turba deorum,
Optabunt artes et sibi quisque tuas.

Sed hic ante omnia turpissima est delenda macula. Nam in
servitutem addictus sit lectionibus traditis quiin tersissimo poeta
istam ferat repetitionem laetus . .. laetus. Prudenter omniuo et
lepide annotat Cartaltius: „il semble qu'ici Tibulle ait eu une

