3

dicas arsne maior sit an veritas, amorem habent argumentum,
non ipsius poetae, sed Sulpiciae cuiusdam et Cerinthi, Graeculi
venusti; sed sive poeta Sulpiciam inducit loquentem sive ipse
suis verbis amorem 01113 cantat, omnia semper vitae, semper
ardoris plena sunt sinceri. Profecto difficile dictu est in natura
rerum, earum praesertim quae ad mentem humanam pertinent
quid possit oriri

quid nequeat, finita potestas denique cuique

quanam sit ratione atque alte terminus haerens
sed hoc equidem confidenter pronuntiaverim tale hominis mon-
strum exstare nunquam potuisse, qui quamdiu alienos cantet
amores omnes omnium saeculorum poetas aut vincat aut certe
aequiparet, sed simulatque proprios affectus ad elegias referre
incipiat adolescentulus fiat ineptissimus, qui Orbilii sui locos
teneat in promptuque habeat sed adeo omnis sit iudicii venus-
tatisque expers ut ne illos quidem ipsos apte possit disponere.
Non enim hoc aliquis hic possit uti perfugio ut alii alia aetati
poetae adscribat carmina: iuvenem enim vix triginta annorum
obiisse Tibullum e Marsi constat verbis ¹):

Te quoque Virgilio comitem non aequa, Tibulle,

Mors iuvenem campos misit ad Elysios

et, nisi constaret, tamen hae elegiolae, quamvis sint perfecti et
consummati poetae, tamen iuvenilem prae se ferunt ardorem,
auctoremque produnt eius aetatis cuius fuit Tibullus cum librum,
qui in editionibus primus est, ederet in lucem, secundum aut
ederet aut componeret.

Non ergo sine causa Baehrensius de elegiolarum nostrarum
poeta haec pronuntiat:

„Gruppe zweifelte nicht daran dass sie von Tibull’s Meister·
hand stammen. Allein die Darstellung ist zu ruhig, zu objectiv
und streng an die Sache sich haltend als dass man deni stets
subjectiven, stets abschweifenden und von einander wiederstre-
benden Gefiihlen hin und her geworfenen Tibull so etwas zu-
trauen konnte''.

In quo ingeniosissimi critici iudicio haud pauca insunt quae
lubenter mea facio. Egregie hic veri Tibulli vera describitur

l) V. Cartaltium Introd. c. l.

