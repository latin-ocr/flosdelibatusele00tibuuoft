16

Τ6 nascente novum Parcae cecinere puellis
Servitium et dederunt regna superba tibi.
Adultam fere fuisse virginem suspicor Sulpiciam cum Cerinthus
nasceretur, sed iam tum 111 fatis erat ut post multos alios hic
eam nova exureret flamma prae qua priores suos amores con-
temneret et nihili faceret. Hoc evenisse ipsa sic testatur:
Uror ego ante alios: iuvat hoc, Cerinthe‚ quod uror,
Si tibi de nobis mutuus ignis adest.
En unum distichon quod si Tibulli est (et quidni, obsecro, eius
sit? Quis unquam talium versiculorum poeta sub alieno potuit
latere nomine?) satis eum vindicat a Iacobyano crimine. 'Palemne
poetam amori canendo 11011 fuisse idoneum!
Fortunatam se tali amore Sulpicia praedicat
Mutuus adsit amor, per te dulcissima furta
Perque tuos oculos per geniumque rogo.
Leviusculum fortasse est quod moneo, sed nihil contemnendum
quod a quavis macula huiuscemodi defendat versiculos 3 rectissime
per te edidit Baehrensius, spreta varia lectione te per.
Iam ad ipsum genium conversa precatur:
Magne Geni, cape tura libens votisque faveto,
Si modo, cum de me cogitat, ille calet.
Denuo hic quod praestantissimum est „Italis” debemus, qui
nobis illud calet vel servarunt vel revocarunt ab inferis3 in co·
dicibus O valet legitur, quod sensu cassum, in F volet, quod
turpissimum abiectissimumque. Sed minus felices mihi fuisse
videntur in coniiciendo maqne legendum esse eo loco ubi in
suis codicibus aut lacunam haberent aut, quod exhibent O, mane.
Rem acu tetigit Puccius emendatione sua alme. Denique tura
equidem non tangerem, si nulla re extrinsecus allata mihi mo-
veretur dubitatio. Sed οἱ στιγματίαι dona praebent, iure ut opinor.
Nam si tura scripsisset Tibullus, quis unquam in animum in—
duceret ut pro eo dona poneret? Contra dona a poeta esse pro-
fectum, cui supra scripta annotatio tura (thura dant codices) in
textum aberraverit perquam est verisimile.
Sed dum precatur, metus Sulpiciae obiicitur: qui, quaeris.
Fortasse inanis, minime tamen a re alienus:
Quodsi forte alios iam nunc suspirat amoreS,
Tunc precor infidos, sancte, relinque focos.

