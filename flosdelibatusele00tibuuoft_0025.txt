13

Sancte, veni, tecumque feras, quicunque sapores

Quicunque et cantus corpora fessa levant.
vs. 5 sq. pallentes ....pallida. Tam inoptam repetitionem ab
egregio profectam credamus poeta? Non credidit Baehrensius,
neque credit Cartaltius, sed hic tamen accipere non audet quod
offerunt οἱ στιγματίαι, quamquam unice verum illud est: candida.
In praecedentibus egregie dicitur „effice ne macies pallentes
occupet artus'' i. e. effice ne tabescat pallescatque Sulpicia3 sed
in enuntiato „neu notet informis membra color” substan-
. tivum membra epitheton requirit quod oppositum sit 1111 quo
substantivum color ornatur. Nullum autem aptius quam eandida
illud „Italorum'’. Candida membra- formosae sunt virginis intc-
grisque florentis viribus corporis.

Versu 8 quantocius recipiatur Heinsii emendatio devehat.
Non enim, ut opinor, fluvii est evehere scd venti quidquid leve
est in montium tollentis cacumina.

Propter Cerinthum se haec precari sic poeta declarat:

Neu iuvenem torque, metuit qui fata puellae
Votaque pro domina vix numeranda facit.
Interdum vovet, interdum quod langueat illa
Dicit in aeternos aspera verba deos.
Sed subito ad ipsum conversus Cerinthum sic pergit:
15 Pone metum Cerinthe: deus non laedit amantes
Tu modo semper ama: salva puella tibi est.
21 Nil opus est fletu: lacrimis erit aptius uti
Si quando fuerit tristior illa tibi.
17 At nunc tota tua est, te solum candida secum
Cogitat, et frustra credula turba sedet.

Hanc versuum transpositionem, quam numeris additis signi-
ficavi, nemo nostri temporis editorum tam tenax est traditi quin
lubenter ab „Italis” recipiat. Tam multa tamque egregia illi
nobis viri iam donaverunt ut satis mirari non possim cur ho-
dierni philologi saepe etiam lenissimas eorum emendationes tam
anxie vitent. Quod, quaeso, est istud periculum? An verum esse
desiit quod innumeris excussis codicibus pronuntiavit Baehrensius
(Tib. Praef. p. Ix):

„sane haud raro praeclara opera corruptelas antiquas sustu-
lerunt''?

