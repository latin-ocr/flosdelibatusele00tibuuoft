8

aetatis viri docti, quorum summa iam est auctoritas, Cartaltium
dico Iacobyumque, quin elegiolae nostrae Tibulli sint non dubi-
tant. Ad hos ergo provoco donec exstiterit qui ad Baehrensii
redire malit rationes.

Profecto magnus poeta fuit Tibullus, sed nobis, sero natae
posteritati, talem se in elegiolis multo magis quam in libris
exhibet. Has ergo paulo accuratius aspiciamus; sic fortasse in
clariore etiam luce eius ponere virtutes poterimus, certe aptam
ea res nobis praebebit facultatem de uno alteroque versu nostrae
proferendae sententiae.

Prima ergo elegiola poeta Sulpiciae describit veneres, con-
templari se eam fingens dum Kalendis Martiis rem facit divinam.
Et primis quidem versibus Martem ipsum ad eam advocat,
suntque illi versus mirae festivitatis, ibi tenerorum lusor amorum
terribilem belli deum ludibrio habet:

Sulpicia est tibi culta tuis, Mars malque, Kalendis:
Spectatum e caelo, sz' sapis, ipse veni.
Hoc Venus ignoscet: at tu, violente, caveto
Netibi miranti turpiter arma cadant.
In quibus illud si sapis parum accurate Heinius sio explicat:
„si iudicium et sensum elegantiae habes”. Nam inest quidem
illud his verbiS, sed potius subest; quod aperte poeta dicit hoe
est: „nisi mavis tua culpa carere spectaculo quo nullum tibi
unquam pulchrius est oblatum'’. Sic proprius illud si sapis ac-
cedit ad usitatam hanc formulae significationem, ut quem sic
alloqueris periculi alicuius vitandi admoneas ; eleganter simul
et accurate Wunderlichius ad Catulli versum 35, 7:
Quare, si sapiet, viam vorabit
annotat: „si rebus suis satis prospiciet''.

Ne quis autem versu 3, de prosodia nimis sollicitus, sed legat
pro at, concessa licentia poetam usum moneo ut ingratum vi-
taret sonum ignosseet sed.

Tum (omitto distichon quod in hac causa minoris est momenti)
sic puellae veneres poeta laudat:

Illam, quidquid agit, quoquo vestigia movit,
Componit furtim subsequiturque Decor.
Seu solvit crines, fusis decet esset capillis:

