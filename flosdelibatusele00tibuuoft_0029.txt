17

Iam mmo: agnoscisne adolescentulum vixdum amori maturum,
quem· se sibi soli servaturam sperat quidem Sulpicia, sed solli-
cita sperat timorisque plena?

Tantusque timor iste ut iam sui eam 1nisereat; lacrimantis
enim et singultientis sunt quae subiicit:

Nec tu sis iniusta Venus: vel serviat aeque

Vinctus uterque tibi, vel mea vincla leva.
Sed laeta timorem spes lenit atque adeo tollit:

Sed potius valida teneamur uterque catena,

Nulla queat posthac nos soluisse dies.

Hic quoque rem acu tetigisse videntur „ltali’', qui cum in
exemplo suo post posthae lacunam haberent, illam voce quam
explerunt. Minus fuerunt felices qui excogitaverunt 7208, quod in
G et in V a manu secunda legitur, quodque recepit Baehrensius3
ingrata enim pronominis repetitio quae inest in teneamur
nos, sententia vero relativa a cetera dependens lepidissime loci
structuram variat. Cartaltius, credo ne quidquam miseris deberet
Italis, a Rossbergio recepit banau mihi vehementer displicet in-
gratus sonus in posthac Itane.

Nam haud de nihilo natam spem illam sibi persuasissimum
habet amans puella:

Optat idem iuvenis quod nOS, sed tectius optat

Nam pudet haec illum dicere verba palam.

Ipsa, quae diu iam in Amoris militaverit castris haud sine
gloria, nova hac exsultat superbitque victoria; puero rubor genas
notat quamvis se victorem sentiat. Hic pudor ut tollatur opus est,
iam in amplexus anxie exspectantis advolabit virginis. Sed for-
tasse ne opus quidem est: si pudorem suum vincere non poterit
puer, in tempore aderit Natalis ipse, quem ture et precibus
sibi puella reddidit propitium. Hunc ergo denuo invocat:

At tu, Natalis, quoniam deus omnia sentis,

Annue: quid refert, clamne palamne roget?
Unquamne lepidius clausam vidisti lepidam elegiolam'? Poterat
sane hos versiculos et Ovidius facere (quis praeter eum et Ti-
bullum potuerit non video), sed si fecisset, aliquamdiu etiam,
ut opinor, in venustissimo esset immoratus invento et sic
ultro id corrupisset. Praeclarus poeta noster in tempore se

continet.
2

