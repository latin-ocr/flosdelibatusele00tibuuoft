12

Fere totam iam aureolam exscripsi elegiam. Duo tantum

supersunt versiculi quibus egregie clauditur:
At tu venandi studium concede parenti
Et celer in nostros ipse recurre sinus.

Hic quoque agnoscimus adolescentulum qui nondum sui sit
iuris, immo vero vix robustus satis ut identidem patrem venan-
tem comitari ei liceat. Et, quod simul nos docet totam hanc
narratiunculam de Sulpiciae Corinthique amore non de nihilo
fictam sed ex ipsa vita sumptam, videmus Graeculum illum
obscuriore loco natum, qui patrem habeat venando quaerentem
victum.

Longe aliud est tertiae elegiolae argumentum: aegrotat Sul-
picia. Hoc ornamento nullus liber de amore carere potest, sed
vide quanta in communi quoque illo atque adeo decantato loco
sit praestantissimi poetae ars. Non amatorem inducit querentem
de periculo ambobus imminente sed ipse pro iis medicae artis
deum invocat. Iam quantum illud sit periculum apparet e re-
petitione quam primum exhibet distichon: ,

Huc ades et tenerae morbos expelle puellae

Huc ades, intonsa Phoebe superbe coma.

Et tamquam si nondum sufficiat illa, obtestandi adiicit formulam

Crede mihi, propera
i. e. noli putare me ante tempus metuere: festinatione opus est.
Quoque magis deum permoveat, eum admonet honoris, quem
nunc possit obtinere:

nec te iam, Phoebe, pigebit

Formosae medicas applicuisse manus.
Memor hic, si recte video, poeta est locorum apud alios poetas
(nou enim apud Lucilium solum illud olim lectum fuisse suspi-
cor), ubi Apollo se pulchrum quidem dici sed neque diis neque
hominibus venerabilem videri queritur. Plura sunt in hac elegia
quae eodem tendere videntur, et fortasse ad hanc lucem mox
locum quendam corruptum sanare poterimus.

Tum quid Apollini sit faciendum sic describitur:

5 Effice ne macies pallentes occupet artus
Neu notet informis pallida membra color.
Et quodcunque mali est et quidquid triste timemus,
In pelagus rapidis evehat amnis aquis.

